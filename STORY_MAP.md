# Referaatti artikkelista [The New User Story Backlog is a Map](http://www.jpattonassociates.com/the-new-backlog/) (Patton 2018)

Patton esittelee perinteisen product backlogin tilalla käytettävää mallia, jota kutsuu nimellä _user story map_. 
Tavallinen backlog koostuu user storyista, jotka kuvaavat pieniä ohjelman palasia ja jotka laitetaan backlogissa 
tärkeysjärjestykseen. Isommat ominaisuudet (_epics_), jotka ovat liian massiivisia yhdessä iteraatiossa toteutettavaksi, 
pyritään eliminoimaan pilkkomalla ne pienempiin osiin.

Story map toimii päin vastoin niin, että isot tarinat muodostavat kartan ja samalla koko ohjelmiston selkärangan. 
Ne toimivat kontekstina ja selittävät, mitä järjestelmä tekee. Siksi niiden annetaan olla kartalla 
(esim. seinälle kiinnitettyinä lappuina) paikoillaan, ja järjestetään pienemmät tarinat (_user tasks_) niiden alle siten, 
että tärkeämmät tulevat ylemmäs kuin vähemmän tärkeät. Lisäksi tarinat järjestetään vasemmalta oikealle siten, 
että käyttäjän näkökulmasta ensin tehtävät toiminnot sijoittuvat vasemmalle.

Mallin etu on siinä, että ohjelmiston kokonaiskuva pysyy koko ajan hallussa. Siten voidaan helpommin nähdä, 
mitä toiminnallisuuksia ja storyja pitää valita seuraavaan iteraatioon, jotta lopputuloksena on tasapainoinen ohjelmisto, 
jonka jokainen osa toimii riittävän hyvin – sen sijaan että rakennetttaisiin ohjelmistoa yksi irrallinen 
toiminnallisuus kerrallaan.
